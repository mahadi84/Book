21-June-2025


ইমাম আহমদ র. বর্ণনা করেন, উহুদের দিন যখন মুশরিকরা ময়দান ছেড়ে চলে গেল রাসূল কারীম সাল্লাল্লাহু আলাইহি ওয়া সাল্লাম সাহাবায়ে কেরামকে নির্দেশ দিলেন, তোমরা কাতারবদ্ধ হয়ে দাঁড়াও! 
এখন আমি আমার রবের গুণগান গাইব। তখন সাহাবায়ে কেরাম তাঁর পেছনে সারিবদ্ধভাবে দাঁড়িয়ে গেলেন। আর রাসূল কারীম সাল্লাল্লাহু আলাইহি ওয়া সাল্লাম আল্লাহর কাছে বলতে লাগলেন:

হে আল্লাহ! সমস্ত প্রশংসা আপনার জন্য। 
হে আল্লাহ! আপনি যা প্রশস্ত করে দিবেন তা কেউ সংকীর্ণ করতে পারবে না। আর আপনি যা সংকীর্ণ করে দিবেন তা কেউ প্রশস্ত করতে পারবে না। 
হে আল্লাহ! আপনি যাকে পথভ্রষ্ট করবেন তাকে কেউ পথ দেখাতে পারবে না। আর আপনি যাকে পথ দেখাবেন তাকে কেউ পথভ্রষ্ট করতে পারবে না। আপনি যা দিবেন তা কেউ ফিরিয়ে রাখতে পারবে না। 
          আর আপনি যা ফিরিয়ে রাখবেন তা কেউ দিতে পারবে না। আর আপনি যা নিকট তা কেউ দূর করে দিতে পারবে না। আর আপনি যা দূর করে দিবেন তা কেউ নিকট করতে পারবে না। 
হে আল্লাহ! আমাদের ওপর আনবেন তা কেউ দূর করে দিতে পারবে না। 
হে আল্লাহ! আমাদের ওপর আপনার রহমত, ফযল-করম ও রিযিক ছড়িয়ে দিন।



হে আল্লাহ! আমি আপনার নিকট চিরস্থায়ী নেয়ামত প্রার্থনা করছি, যা কখনো কমবেনা এবং শেষও হবে না। 
হে আল্লাহ! আমি আপনার নিকট দারিদ্র্যের দুর্দিনে সাহায্য এবং ভীতিকর দিনে নিরাপত্তা প্রার্থনা করছি।
হে আল্লাহ! আপনি আমাদেরকে যা দান করেছেন তার অনিষ্ট থেকে আর যা দান করেননি তার অনিষ্ট থেকে আপনার নিকট আশ্রয় প্রার্থনা করছি। 
হে আল্লাহ! ঈমানকে আমাদের নিকট প্রিয় করে তুলুন এবং আমাদের অন্তরে তা সুসজ্জিত করে দিন। আর আমাদের নিকট কুফর, পাপাচার ও আপনার অবাধ্যতাকে অপ্রিয় করে দিন। আর আমাদেরকে আপনি পথপ্রাপ্তদের অন্তর্ভুক্ত করুন। 
হে আল্লাহ! আমাদেরকে আপনি মুসলমান হিসেবে মৃত্যু দিন। মুসলমান হিসেবে আমাদেরকে আপনি জীবিত রাখুন। আর আমাদেরকে লাঞ্ছনা ও ফিতনা মুক্ত সৎকর্মশীলদের সঙ্গে মিলিয়ে দিন। 
হে আল্লাহ! আপনি এ সকল কাফেরদেরকে ধ্বংস করে দিন,যারা আপনার রাসূলকে মিথ্যা প্রতিপন্ন করে, যারা আপনার রাসূল থেকে মানুষকে বারণ করে। আর আপনি তাদের ওপর আপনার আযাব ও গযব নাযিল করুন। 
হে আল্লাহ! আহলে কিতাবদের মধ্য থেকে যারা কাফের আপনি তাদেরকে ধ্বংস করে দিন। 
হে সত্য প্রভু!







-



